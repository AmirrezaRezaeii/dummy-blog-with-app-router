## در صورت ارسال و ثبت صورتحساب الکترونیکی توسط فروشنده و رد آن توسط خریدار، وضعیت مالیاتی این صورتحساب در حساب فروشنده و خریدار چگونه است؟

در صورتی که فروشنده صورت حساب الکترونیکی را در بازه زمانی قانونی و مطابق قواعد صدور صورتحساب الکترونیکی صادر نماید لیکن خریدار صورتحساب الکترونیکی را رد نماید، مادامی که فروشنده نسبت به ابطال صورتحساب الکترونیکی اقدام ننماید از لحاظ سیستمی به عنوان فروش تلقی میشود . لازم به ذکر است که ازاین بابت فروشنده مشمول جرائم عدم ارسال صورتحساب الکترونیکی نمی گردد و همچنین به خریدار هم اعتباری تعلق نخواهد گرفت.

## در صورتیکه مبلغ مالیات بر ارزش افزوده ۱۰ درصد بصورت اعشاری شود چه باید کرد؟

کلیه مبالغ بجز فی باید بدون اعشار و با روش قطع کردن (رند به پایین) ارسال شوند

## اگر تمامی اقلام فاکتور برگشت خورده شود نحوه صدور صورتحساب چگونه است؟

برای کل اقلام فاکتور ارسال ، باید صورتحساب برگشت از فروش ارسال نمایید.

## اگر شرکتی هیچ گونه فعالیت اقتصادی نداشته باشد و قرار هم نباشد فاکتوری صادر نماید آیا میبایست در کارپوشه مالیاتی ثبت نماید؟

بله حتما میبایست ثبت نام نماید.

## برای صورتحسابهای نوع دوم (اطلاعات بدون خریدار) نحوه تایید آن به چه صورت است ؟

این صورتحسابها نیازی به واکنش ندارند و بصورت سیستمی تایید می شوند.

## چند روز بعد از ثبت فاکتور فروش باید آن را در سامانه ثبت نماییم ؟

از زمان صدور فاکتور مطابق با دستورالعمل سامانه مودیان ۲۱ روز جهت صدور صورتحساب زمان دارید.

## صدور صورتحساب برای اشخاص حقیقی غیر مودی به چه صورت میباشد؟

صورتحساب نوع دوم صادر می گردد.

## در صورت فروش نسیه اعتبار مالیات بر ارزش افزوده لحاظ خواهد شد؟

تا نقد کردن فاکتور هیچگونه حقوق قانونی بر عهده فروشنده نخواهد بود

## در چه مواردی باید در سامانه مودیان صورتحساب اصلاحی صادر نمایید؟

چنانچه پس از صدور و ثبت صورتحساب فروش، نیاز به اصلاح اقلام اطلاعاتی صورتحساب، به غیراز اقلام اطلاعاتی مربوط به خریدار یا اقلام اطلاعاتی مربوط به کالا/خدمات باشد و نوع و الگوی صورتحساب، صادرکننده صورتحساب الکترونیکی می بایست صورتحساب جدید (اصلاحی) که از نظر نوع و الگوی صورتحساب مطابق صورتحساب اصلی (مرجع) بوده و حاوی شماره منحصر به فرد مالیاتی صورتحساب مرجع است را صادر و در سامانه مؤدیان ثبت نماید.

## در چه مواردی باید در سامانه مودیان صورتحساب ابطالی صادر نمود؟

درصورت ثبت اشتباه یا نیاز به تغییر موارد زیر، امکان اصلاح وجود ندارد و می بایست صورتحساب ابطالی صادر گردد:
۱- مشخصات خریدار
۲- شناسه کالا یا خدمت
۳- نوع و الگوی صورتحساب
۴- تاریخ صورتحساب

## آیا برای صدور صورتحساب الکترونیکی درج شماره اقتصادی خریدار الزامی است؟

اگر خریدار جزء صاحبان مشاغل و اشخاص حقوقی باشد درج ‘شماره اقتصادی خریدار’ در صورتحساب الکترونیکی الزامی است، لیکن در صورتی که خریدار مصرف کننده نهایی باشد، نیازی به درج ‘شماره اقتصادی خریدار’ در صورتحساب الکترونیکی نمی‌باشد

## آیا امکان ارسال صورتحساب های الکترونیکی به صورت کلی و یکجا وجود دارد؟

بله‌. ارسال صورتحساب های الکترونیکی در قالب بسته های حداکثر 100 تایی امکان‌پذیر می‌باشد.

## اگر پایانه فروشگاهی مودی به هر دلیلی با مشکل مواجه شود و امکان صدور صورتحساب الکترونیکی وجود نداشته باشد، چه روش جایگزینی وجود دارد؟

مودی می‌بایست مراتب را تا پایان روز اداری بعد، از طریق کارپوشه خود در سامانه مودیان یا به هر طریق دیگری‌که سازمان امور مالیاتی کشور اعلام نماید.

## حد مجاز فروش برای واحدهای جدید التاسیس یا واحدهای فاقد سابقه مالیاتی چگونه است؟

حداکثر سه برابر معافیت سالانه موضوع ماده 101 قانون مالیات‌های مستقیم

## نحوه اجرای دستور العمل استرداد در سامانه مودیان به چه شکل است؟

مودی از طریق مراجعه به سامانه مودیان در بخش کارپوشه، درخواست استرداد خود را ثبت می‌نماید.

## آیا پس از ارسال صورتحساب الکترونیکی امکان ویرایش آن وجود دارد؟

خیر. مودی می‌تواند در صورت لزوم صورتحساب الکترونیکی اصلاحی/ ابطالی/ برگشت از فروش حسب مورد صادر نماید.

## صورتحساب های درآمدهایی که ناشی از فروش کالا و خدمات نیست چگونه باید ثبت شود؟

درآمدهایی که ناشی از فروش کالا و خدمات نیست نیاز به ثبت صورتحساب ندارد مانند سود سهام، سود اوراق مشارکت، سود سپرده بانکی

## تکلیف پیش پرداخت های خرید کالا در صدور صورتحساب الکترونیکی چیست؟

در صورتحساب الکترونیکی نوع اول، مبالغ پیش‌پرداخت به عنوان مبلغ نقدی در صورتحساب الکترونیکی ثبت می‌شود در صورتحساب

## ساز و کار اختصاص کد اقتصادی خریدار به اتباع غیر ایرانی به چه صورت می باشد؟

هر خریدار از جمله اتباع غیرایرانی در صورت تمایل، باید شماره اقتصادی خود را به فروشنده جهت ثبت در صورتحساب اعلام نماید.

## شناسه عمومی کالا و خدمات را از کجا میتوانیم دریافت کنیم؟

از سایت stuffid.tax.gov.ir

## بابت ارائه خدمات به خارج از کشور، چه نوع صورتحساب الکترونیکی صادر می گردد؟

مودیان بابت هرگونه ارائه خدمات به خارج از کشور، باید از صورتحساب الکترونیکی با الگوی صادرات استفاده نمایند. لازم به ذکر است که درج اطلاعات خریدار خارجی و شماره کوتاژ اظهارنامه گمرکی در این نوع صورتحساب، اختیاری است.

## درصورتی که خریدار فعال اقتصادی باشد اما فروشنده، صورتحساب الکترونیکی نوع دوم صادر نماید، تکلیف اعتبار مالیاتی خریدار چیست؟

خریدار جهت بهره مندی از اعتبار مالیاتی، باید از فروشنده درخواست کند تا ضمن ابطال صورتحساب الکترونیکی نوع دوم صادر شده، نسبت به صدور و ثبت صورتحساب الکترونیکی نوع اول در سامانه مودیان اقدام نماید.

## کدام صورتحساب الکترونیکی از نظر سازمان امور مالیاتی کشور معتبر محسوب می شود؟

صورتحساب الکترونیکی دارای شماره منحصر به فرد مالیاتی که مطابق قواعد سازمان امور مالیاتی کشور صادر و به سامانه مودیان ارسال شده باشد، معتبر خواهد بود.

## در صورتیکه خریدار به اشتباه صورتحساب را رد نماید آیا مجدد باید صورتحساب صادر شود؟

ابتدا صورتحساب اصلی را ابطال و سپس صورتحساب جدید ارسال نمایید.

## آیا اشخاص حقیقی که فروش به مصرف کننده نهایی دارند مثل طلافروشها، از کدام نوع صورتحساب باید استفاده کرد؟

اگر فروش به خریداری باشد که کارپوشه مالیاتی ندارد اطلاعات خریدار الزامی نیست بعبارتی مصرف کننده نهایی هست و صورتحساب نوع دوم صادر گردد.

## آیا اشخاص حقیقی که فروش به مصرف کننده نهایی دارند باید حد مجاز فروش را رعایت نمایند؟

حد مجاز فروش طبق ماده 6 برای مودیانی که فروش کالای مشمول ارزش افزوده دارند موضوعیت دارند که اگر بیش از حد مجاز شده باشد باید نسبت به پرداخت یا ترتیب پرداخت اقدام نمایند.

## با توجه به الزامی شدن اجرای سامانه مودیان آیا اصنافی که تاکنون جز گروه سوم بوده اند و تبصره 100 رد میکردن ملزم به ارسال صورتحساب از ابتدای دی ماه می باشند؟

طبق فراخوان اولیه و پیش بینی در لایحه تسهیل قرار بر این بود کلیه مشاغل در نهایت از ابتدای دی ماه اقدام به ارسال صورتحساب نمایند ولی پیش بینی میگردد فراخوان اشخاص حقیقی تمدید میگردد.

## در صورتیکه فاکتورها را از طریق سامانه مودیان ارسال نماییم آیا مجدد می بایست در معاملات فصلی نیز اعلام نماییم؟

طبق ماده 7 قانون پایانه های فروشگاهی و سامانه مودیان صورتحساب های الکترونیکی ثبت شده در سامانه مودیان به منزله ثبت آنها در سامانه معاملات موضوع ماده 169 قانون مالیات های مستقیم میباشد.

## در صورتیکه در سامانه مودیان یک صورتحساب را به اشتباه دوبار ارسال کرده باشیم و خریدار هر دو را تایید کرده باشد چه باید کرد؟

برای یکی از صورتحساب های ارسالی می بایست صورتحساب ابطالی صادر نمایید.

## اگر مودی با شرکت معتمد فسخ قرارداد نماید و نرم افزار سامانه مودیان خریداری نماید آیا باید شناسه یکتای مالیاتی جدید دریافت نماید؟

در صورت تغییر شرکت معتمد باید شناسه یکتای جدید با روش توسط مودی دریافت نماید.

## آیا با غیر فعال کردن شناسه یکتا قبلی باید فاکتورهایی که با این شناسه یکتا ارسال شده اند را ابطال و مجدد ارسال نماییم ؟

صورتحسابهای ارسال شده با شناسه یکتا قبلی در کارپوشه اعمال گردیده و نیاز به ارسال مجدد نیست.

## در مواجه با مشکل عبور از حد مجاز ماده 6 چه راهکاری وجود دارد؟

با توجه به ماده ۶ قانون پایانه های فروشگاهی و سامانه مودیان منظور از عبور از حد مجاز ماده ۶ عدم پرداخت یا ترتیب پرداخت مالیات و عوارض بر ارزش افزوده است و این موضوع با پرداخت یا توافق نحوه پرداخت برطرف می‌گردد

## فعال شدن ثبت اشتراک قبوض سامانه مودیان چه کاربردی دارد؟

با توجه به فعال شدن ثبت شناسه اشتراک قبوض، کاربران از قسمت مدیریت پرونده مالیاتی و در ادامه قبوض میتوانند شناسه اشتراک قبض را ثبت نموده تا قبوض صادره آب ، برق، گاز و تلفن پس از صدور توسط مرجع مربوطه از این قسمت در کارپوشه قرار گیرد.

## آیا از الگوی فروش ارز برای فروش به صورت ارزی هم میتوان استفاده کرد؟

خیر این الگو مختص مبادلات ارزی واحدهای صرافی و دارای مجوز مبادله ارز می باشد، برای فروش بصورت ارز می بایست مطابق با قواعد دستورالعمل صدور صورتحساب الکترونیکی از صورتحسابهای نوع اول استفاده نمود.

## در صورت کاهش یا افزایش تعداد/مقدار، می بایست چه نوع صورتحسابی صادر نمود؟

در صورت کاهش علاوه بر امکان صدور صورتحساب برگشت از فروش ،صورتحساب اصلاحی نیز میتوان صادر نمود. در صورت افزایش علاوه بر امکان صدور صورتحساب جدید ، صورتحساب اصلاحی نیز میتوان صادر نمود

## آیا امکان اصلاح صورتحساب اصلاحی وجود دارد؟

خیر امکان اصلاح صورتحساب های اصلاحی وجود ندارد.

## آیا مهلت زمانی برای صدور و ثبت صورتحسابهای اصلاحی ، برگشت از فروش و ابطالی در سامانه مودیان وجود دارد؟

مهلت زمانی برای صدور صورتحساب های اصلاحی ، برگشت از فروش و ابطالی وجود ندارد، لیکن مودیان می بایست مطابق با قواعد این گونه صورتحسابها اقدام نمایند. لازم به ذکر است تاریخ و زمان صدور صورتحساب با ارسال آن به سامانه نباید بیش از 21 روز باشد.

## برای ارسال صورت وضعیت های قرارداد پیمانکاری برای قراردادهای قبل نیز می بایست قرارداد پیمانکاری در کارپوشه ثبت نماییم ؟

مطابق با اعلام سازمان امور مالیاتی برای قراردادهای ما قبل مهرماه ۱۴۰۲ نیازی به ثبت قرارداد پیمانکاری در کارپوشه نمی باشد و صورت وضعیت ها در قالب صورتحساب نوع اول (فروش اصلی) صادر گردد.

## سامانه مودیان مالیاتی شامل چه کسانی می شود؟

تمامی اشخاص حقوقی : تمامی افراد حقوقی کلیه شرکت‌های تجاری و اشخاص حقوقی غیر تجاری در این دسته قرار می‌گیرند.

اشخاص حقیقی :آن دسته از افراد حقیقی هستند که خودشان صاحبان مشاغل و واحدهای مختلف تولید، فروش و… هستند. طبق قانون واحد آن‌ها می‌تواند صنفی یا غیر صنفی باشد.

## نحوه درخواست افزایش حد مجاز فروش به چه صورت است؟

صدور صورتحساب الکترونیکی بیشتر از حد مجاز تعیین شده برای کلیه مودیان، منوط به پرداخت مالیات بر ارزش افزوده متعلقه یا تعیین ترتیب پرداخت بدهی مالیاتی یا ارائه تضامین کافی خواهد بود. در غیر این صورت به صورتحساب الکترونیکی صادر شده اعتبار مالیاتی تعلق نخواهد گرفت.